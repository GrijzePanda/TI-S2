# Opgaven Rekenen met eenheden - antwoorden

## Voorbeeldopgaven 
## Voorbeeld 1
Een chocoladesausopwarm-element werkt op 10 Volt en verbruikt een vermogen van 20 Watt. In totaal werd de chocoladesaus 1 uur opgewarmd. Wat is de weerstand van het chocoladesausopwarm-element?   
->    
$R=\large \frac{V^2}{P} \normalsize = 5 [Ω]$
## Voorbeeld 2
Een batterij levert tot hij leeg is 10 Watt via een weerstand waar een stroom door loopt van 2 Ampere. Tijdens dat proces pompt de batterij dapper 3 Coulomb aan electronen op.
**Vraag a**
Wat was de spanning van de batterij? (voordat hij leeg was)   
->   
$V=\large \frac{P}{I} \normalsize = 5[V]$  
**Vraag b**
Hoe lang duurde het voordat de batterij leeg was?   
->   
$t=\large \frac{Q}{I} \normalsize = 1.5[s]$  

## Voorbeeld 3
Een accu pompte tot hij leeg was 10 Coulomb aan electronen omhoog, en leverde een vermogen van gemiddeld 10 Watt. Daarmee werd een fonteintje met een weerstand van 100 Ohm van energie voorzien. Het fonteintje spoot ongeveer 1 meter en 42 centimeter hoog. Hoe lang duurde het voor de accu leeg was?   
->    
$t=Q \sqrt{\large \frac{R}{P}} \normalsize = 31.6[s]$  

# Opgaven - voeding, weerstand, energie en vermogen
## Opgave 1
Een batterij bevat nog 60000 Joule aan energie. Hij voedt een motor van een stevige vibrator die 50 Watt vermogen verstookt. Na hoeveel minuten is de batterij leeg?   
->    
20 [min]

## Opgave 2
Een hartjes-vormige 4.5 Volt batterij met een capaciteit van 1000 mAh is leeggegaan. Het kindje is verdrietig. De batterij wordt aan een oplader gelegd met een laadvermogen van 2 Watt.
Hoeveel minuten duurt het voordat de batterij weer vol, en het kindje weer blij is?   
->    
135 [min]

## Opgave 3
Een batterij bevat 10000 Joule aan energie afkomstig uit windmolens. Hij wordt vervolgens in 1 uur ontladen via een weerstand die 10 Watt kan hebben voordat hij doorbrandt. Door de weerstand loopt een stroom door loopt van 2 Ampere.   
**Vraag a**   
Wat was de spanning van de batterij? (voordat hij leeg was)   
->   
1.4 [V]

**Vraag b**
Hoe groot (hoeveel ohm) moet de weerstand zijn geweest?   
->   
0.7 [Ω]

## Opgave 4
Een zonnepaneel levert tijdens een zonnige dag, om precies te zijn op 5 juli, 60 Watt aan electrisch vermogen. Daarmee wordt een verwarmingselement (van een zwembadje) met een weerstand van 2 Ohm van energie voorzien. Welke spanning kun je daarbij met een multimeter meten over het verwarmingselement?   
->   
11.0 [V]
 
## Opgave 5 
De agegaat van de kas van Lankhaar in het westland levert gedurende een zeker winterdag 1000 Mega Joule aan electrische energie aan een kas. Dat wordt in warmte omgezet via een elektrische kachel die werkt op 100 Volt. 
**Vraag a**
Welke stroom stroomt er daarbij naar de kachel?   
->   
120 [A]

**Vraag b**
Welke weerstand heeft de kachel?   
->   
0.83 [Ω]

## Opgave 6
Een weerstand die een tijdje aangesloten is geweest op een accu van 10 Volt verwarmt een glas overheerlijke bietensap met 10000 Joule aan energie. Er liep daarbij een stroom van 10 Ampere. Hoe lang is de weerstand aangesloten geweest?   
->   
100 [s]

## Opgave 7
Op een elektrische adapter staat "5V, 10VA". Ik sluit mijn lege IPAD Pro 12 met intern een batterij met een capaciteit van 10000mAh er op aan. Hoe lang duurt het voordat de IPAD weer volledig is opgeladen?   
->   
18000 [s], ofwel 5 [h]

## Opgave 8
Een batterij van een sinterklaas-paard-imitatie-robot liep leeg via een weerstand van 10 Ohm. Tijdens dat proces heeft de batterij 100 Coulomb aan electrische lading "omhooggepompt", en verloor de batterij 1000 Joule aan energie.
Hoe lang duurde het voordat de batterij leeg was?   
->   
100 [s]

## Opgave 9
Een 10V zonnepaneel levert aan een banaanvormige weerstand gedurende 2 dagen een stroom van 10 Ampere aan een weerstand. Welk vermogen leverde de zonnepaneel?   
->   
100 [W]

## Opgave 10
Een zonnepaneel maakt een spanning van 10 Volt en is daarbij via een weerstand van 20 Ohm verbonden met een batterij van 5Volt. Met welk vermogen wordt de batterij opgeladen?   
->   
1.25 [W]

## Opgave 11
Een 5V volle, biologisch recyclebare batterij met een capaciteit van 10Ah liep na enige tijd leeg via een weerstand van 2 Ohm. Hoeveel energie is daarbij in de weerstand omgezet naar warmte?   
->   
180000 [J]


## Opgave 12
Een 10V accu wordt een uur lang aangesloten op een autoradio. Gedurende die tijd wordt er een mix van K-Pop en muziek van de band Muse afgespeeld. De autoradio bestaat uit allerlei componenten: weerstanden, condensatoren, transistoren, en trekt een gemiddelde stroom van 2 Ampere. Hoeveel vermogen verstookt de autoradio?   
->   
20 [W]

## Opgave 13
Een 1.5V knoopcel van het gehoorapparaat van tante Betsie loopt na 20 uur leeg, en zet daarbij zijn 1000 Joule aan chemische energie om in electrische energie. Hoeveel Coulomb electronen heeft de knoopcel gedurende die tijd in het gehoorapparaat gepompt?   
->   
666 [C]
