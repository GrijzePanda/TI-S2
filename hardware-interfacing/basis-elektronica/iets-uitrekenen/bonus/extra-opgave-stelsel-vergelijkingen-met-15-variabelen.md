# Stelsel van 15 vergelijkingen

Deze opgave heb ik eens als oefening voor mijn vriendin gemaakt.  
  
(Zij is van origine een alfa, maar ik heb haar enige wiskunde
bijgebracht. Zij had onderstaand stelsel vergelijkingen succesvol
opgelost, met slimme rekenroutes, op slechts 2 a4-tjes)  
  
Het gebruik van een rekenmachine is toegestaan :-)  
Wel is het aan te raden om netjes met breuken te blijven werken.  
Dus bijvoorbeeld -40.75 omschrijven naar -163/4, en dan daarmee verder.
Als je de teller ervan bijvoorbeeld met 7 moet vermenigvuldigen, kun je
dat op de rekenmachine doen.

Alle voorkomende letters zijn onbekenden.  
Als je de oplossingen voor de letters k, m, n, o, p, q, r, s, t, u, v,
w, x, y en z  
achter mekaar zet, en vervolgens vervangt door de bijbehorende letter
(bijvoorbeeld 26 wordt de letter “z”, 3 wordt de letter “c”, 4 wordt de
letter “d”, dan komt er een zin uit.  
  
Ik ben eerlijk gezegd vergeten wat de zin was. Hopelijk is hij niet te
obsceen :-).

\(1\) -46+k+2p-y = 0  
(2) -19+n+2r-1s = 0  
(3) -38+2o+s-w = 0  
(4) 1+2n-q-x = 0  
(5) -31+p-t+2z = 0  
(6) -25-k+2o+u = 0  
(7) -48+2q-r+s = 0  
(8) 22-3p+q+2v = 0  
(9) 15+2m-t+w = 0  
(10) 88-6p+2t+v-y = 0  
(11) -10+2n-4v+x = 0  
(12) -27+m+2q-s+y = 0  
(13) -40.75-2o+2s+0.25v+z = 0  
(14) -25+p+2v-x = 0  
(15) 26+o-q+t+u-3x = 0
